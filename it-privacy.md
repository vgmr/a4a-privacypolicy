
# Norme sulla Privacy

Installando l’App l’utente dichiara e accetta che Amundi SGR, nel pieno rispetto dei principi dettati dal Regolamento UE 679/2016, possa accedere, conservare e trattare i dati personali dell’utente, e qualsiasi informazione necessaria al funzionamento della App ovvero dei servizi forniti attraverso di essa. L’utente riconosce che l’uso di tale Applicazione prevede la trasmissione di dati attraverso reti di comunicazione elettronica. I dati trattati sono quelli necessari al corretto funzionamento della App e dei relativi servizi.

I dati direttamente forniti dall’utente o acquisiti automaticamente dal funzionamento della App sono raccolti e trattati anche per l’adempimento di obblighi previsti da normative comunitarie e nazionali, incluse leggi, regolamenti pro tempore vigenti e provvedimenti anche impartiti da Autorità a ciò legittimate, nonché per finalità correlate alla tutela dell’ordine pubblico, all’accertamento e repressione dei reati.

Tali dati possono essere utilizzati per finalità di marketing come l’invio di newsletter o l’invito ad eventi oppure per la raccolta a fini statistici sull’uso dell’App ed avvalersi a tale scopo dell’utilizzo di servizi esterni come Google Analytics.

Google Analytics raccoglie le seguenti informazioni relative all’utente:
- indirizzo ip
- informazioni sul dispositivo
- posizione geografica approssimativa
- statistiche delle sessioni

Google Analytics può utilizzare i suoi datacenter negli Stati Uniti per ospitare tali informazioni per una durata massima di due mesi.

In ogni momento l’utente può disabilitare il tracciamento dei dati effettuato per finalità di marketing ed ai fini statistici (Google Analytics).

In ogni momento l ‘utente può disabilitare l’utilizzo dell’App stessa con conseguente cancellazione di tutti i suoi dati sui server Amundi.

Amundi SGR non potrà essere ritenuta responsabile per qualsiasi perdita o danno derivante dalla comunicazione di tali dati avvenuta in connessione all’utilizzo della App.

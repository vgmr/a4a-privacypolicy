##### Termini e condizioni di utilizzo 

Benvenuti nella Applicazione “**Amundi For Advisor**” (di seguito “**App**”).
 
Amundi SGR S.p.A. (di seguito “**Amundi SGR**” o la “**SGR**”), appartenente al Gruppo Crédit Agricole, è una società di gestione del risparmio autorizzata dalla Banca d'Italia e iscritta con il n° 40 nella sezione dei gestori OICVM e con il n°105 nella sezione dei gestori di FIA dell'albo delle SGR, registrata con il n° [05816060965](05816060965) presso il Registro delle Imprese di Milano (Italia) come società per azioni con un capitale di EUR **67.500.000.00**. Sede legale: Milano (Italia), piazza Cavour, 2 - 20121. Azionista unico della società è Amundi Asset Management (SA).
 
Nel Vostro interesse, Vi consigliamo di leggere i seguenti termini e condizioni di utilizzo con la massima attenzione.
 
**Limitazioni del servizio - Le informazioni contenute nella presente App non sono destinate al pubblico, ma sono riservate ai distributori, consulenti finanziari, fund buyers e alla clientela istituzionale.**
 
Se non siete identificabili come distributori, consulenti finanziari, fund buyers e clientela istituzionale, non siete autorizzati a scaricare la presente App.
 
Amundi SGR non potrà essere ritenuta responsabile per accessi da parte di soggetti diversi da distributori, consulenti finanziari, fund buyers e clientela istituzionale per eventuali danni derivanti dall’utilizzo di informazioni contenute nella presente App.
 
**Le informazioni contenute non sono destinate ai cittadini degli Stati Uniti d'America o “US Persons”**, così come definite nella “Regulation S” della Securities and Exchange Commission, ai sensi del US Securities Act del 1933, applicabile in particolare a qualsiasi persona fisica residente negli Stati Uniti d'America e a qualsiasi società di persone o per azioni costituita o registrata ai sensi della legislazione statunitense. I prodotti di investimento descritti nella presente App non sono registrati ai sensi della legislazione federale statunitense sui valori mobiliari o di qualsiasi altra legislazione statunitense competente. Di conseguenza, nessun prodotto di investimento potrà essere offerto o venduto direttamente o indirettamente negli Stati Uniti d'America (incluso nei territori e possedimenti degli Stati Uniti), a o a beneficio di residenti e cittadini degli Stati Uniti d'America e a “U.S. Persons”.
 
Questa restrizione si applica anche ai residenti e cittadini degli Stati Uniti d'America e alle “U.S. Persons” che potrebbero visionare o avere accesso alla presente App nel corso di un viaggio o di un soggiorno al di fuori degli Stati Uniti d'America.
 
Se siete identificabili come “US Person”, non siete autorizzati a scaricare la presente App.
 
**Diritti di proprietà intellettuale** - Il contenuto della presente App - inclusi i dati, le notizie, le informazioni, le immagini, i grafici, il design, i nomi e i marchi registrati di dominio - sono di proprietà della SGR e, laddove non altrimenti precisato, sono soggetti alle condizioni sul copyright e alla legislazione vigente in materia di protezione della proprietà industriale. All'utilizzatore non è concessa alcuna licenza o diritto di utilizzo; sono pertanto vietati la registrazione su qualsiasi supporto, la riproduzione, la copia (eccetto ad esclusivo uso personale), la pubblicazione e l'uso a fini commerciali, in misura totale o parziale, dei contenuti della App senza previo consenso scritto di Amundi SGR. 
 
**Informazioni generali sui prodotti e sui servizi di Amundi SGR** - La sottoscrizione dei prodotti e servizi di Amundi SGR può avvenire direttamente presso la sede della SGR o tramite i soggetti autorizzati al collocamento, che sono tenuti ad informare preventivamente il cliente sulle caratteristiche ed i rischi connessi alle operazioni poste in essere. Amundi SGR non conferma, assicura o garantisce l'idoneità a qualsiasi scopo di investimento delle informazioni contenute nella App, le quali non devono essere utilizzate come unica base per operare scelte di investimento. I prodotti e i servizi indicati potrebbero non essere adatti a tutti gli investitori. Prima dell'adesione ad un'offerta di servizi di investimento, il proponente l'investimento deve consegnare al potenziale sottoscrittore ogni documento previsto dalla legislazione vigente; prima di effettuare una qualsivoglia scelta d'investimento, il potenziale sottoscrittore è tenuto a leggere con estrema attenzione la documentazione ricevuta. In virtù delle leggi contro il riciclaggio dei capitali, all'atto della presentazione della richiesta di investimento, all'investitore potrà essere richiesto di fornire documenti aggiuntivi di identificazione. I dettagli concernenti tali regole sono riportati nel Prospetto o nei documenti legali relativi all'investimento.
 
Le performance passate non costituiscono una garanzia di rendimenti futuri. Il valore degli investimenti e gli utili da essi derivanti possono subire fluttuazioni.
 
Il contenuto della Applicazione è soggetto alla legislazione applicabile in Italia. Gli Utenti riconoscono la competenza dei tribunali italiani in merito al contenuto e all’utilizzo della App o ad eventuali controversie che ne derivino.
 
Scegliendo di accedere alla nostra App, riconoscete di aver preso conoscenza e di accettare tutti i termini e le condizioni di utilizzo.
 
**Informativa ai sensi dell’art. 13 del Regolamento sulla Privacy (UE) N. 679/2016**
 
In conformità al Regolamento relativo alla protezione delle persone fisiche con riguardo al trattamento dei i dati personali nonché alla libera circolazione di tali dati (Regolamento (UE) 2016/679 del Parlamento europeo e del Consiglio del 27 aprile 2016), Amundi SGR S.p.A., in qualità di Titolare del trattamento, è tenuta a fornirLe informazioni in merito all’utilizzo dei Suoi dati personali.
 
**Responsabile della protezione dei dati**
 
Il Responsabile della protezione è contattabile al seguente indirizzo di posta elettronica: DPO@amundi.com.
 
Amundi SGR non potrà essere ritenuta responsabile per qualsiasi perdita o danno derivante dalla comunicazione di tali dati avvenuta in connessione all’utilizzo della App. 
 
**Finalità del trattamento cui sono destinati i dati e natura facoltativa del conferimento dei dati**
 
Si comunica che le informazioni e i servizi disponibili nell’App sono accessibili solo previa registrazione degli interessati (“Utenti”). I dati personali richiesti in forma obbligatoria (nome, cognome, e-mail) o facoltativa (provincia, comune, cellulare, posizione GPS) nell’ambito della registrazione sono utilizzati: (i) ai fini dell’accesso e utilizzo dell’App, per fornire contenuti informativi, studi e ricerche sui mercati finanziari e sui fondi di investimento oltre che per effettuare rilevazioni del grado di soddisfazione degli Utenti sulla qualità dei servizi resi e sull’attività svolta dalla Società, (ii) ai fini nell’invio periodico, via e-mail o sms, di contenuti informativi già presenti sulla App o nuovi contenuti, oltre che notizie e iniziative riguardanti Amundi SGR, i suoi prodotti e gli eventi sul territorio.
 
Il mancato conferimento dei dati personali degli Utenti contrassegnati come obbligatori non consentirà agli stessi di accedere all’App e di usufruire dei servizi ad essa connessi. L’eventuale rifiuto di conferire i dati personali facoltativi invece non comporterà alcuna conseguenza per gli Utenti circa la possibilità di accedere alla app, tuttavia non sarà possibile usufruire di alcuni servizi accessori in assenza delle informazioni rilevanti (es. area geografica per gli eventi sul territorio, cellulare per gli SMS). 
 
Amundi SGR inoltre analizzerà in forma aggregata i dati di navigazione e utilizzo della App, per migliorarne le prestazioni e soddisfare le esigenze degli utenti.
 
Il trattamento dei dati sopra indicati è effettuato nel rispetto del citato Regolamento e degli obblighi di riservatezza cui si è sempre ispirata l’attività della Società.
 
**Notifiche push**
 
L’App consente all’Utente di ricevere notifiche push sulle notizie più rilevanti e gli eventi organizzati da Amundi SGR. E’possibile abilitare o disabilitare tali notifiche in qualsiasi momento attraverso il menu impostazioni della App oppure attraverso le impostazioni generali del dispositivo utilizzato dall’Utente.
 
**Geolocalizzazione GPS**
 
Qualora l’Utente abbia abilitato sul proprio dispositivo la funzione di GPS, l’App potrà segnalargli gli eventi Amundi più prossimi alla sua posizione e suggerirgli percorsi con cui raggiungere la sede degli eventi.
 
**Categorie di soggetti ai quali i dati possono essere comunicati**
 
Per il perseguimento delle finalità descritte, i dati personali oggetto di trattamento potranno essere comunicati, oltre che ai soggetti ai quali la comunicazione sia dovuta per obblighi di legge, anche a soggetti che intervengono nella elaborazione e/o archiviazione dei dati, ed altresì a fornitori di servizi di posta elettronica di cui la SGR si avvalga. Tali soggetti sono stati nominati dalla SGR quali Responsabili del trattamento. L’elenco dei Responsabili del trattamento è costantemente monitorato e può essere conosciuto gratuitamente con una richiesta rivolta alla SGR.
 
I dati personali conferiti non sono soggetti a diffusione.
 
**Trasferimento dei dati a un paese terzo**
 
I dati personali raccolti non saranno trasferiti a paesi non appartenenti all'Unione Europea né ad organizzazioni internazionali.
 
**Periodo di conservazione dei dati personali**
 
La SGR conserverà i dati personali per il periodo strettamente necessario alle finalità per cui gli stessi sono stati forniti e, comunque, non oltre 5 (cinque) anni dal loro conferimento, salvo quanto disposto dall’art. 17 del Regolamento.
 
**Diritto di accesso ai dati personali ed altri diritti**
 
In relazione ai dati personali conferiti, l’Interessato potrà esercitare i diritti di cui al Regolamento UE 679/2016:
- diritto di accesso;\n
- diritto di ottenere la rettifica, l’integrazione, la cancellazione dei dati personali o la limitazione del trattamento degli stessi;\n
- diritto di opposizione al trattamento;\n
- diritto alla portabilità dei dati;\n
- diritto di revocare il consenso;\n
- diritto di proporre reclamo al Garante per la Protezione dei Dati Personali.
 
Gli Utenti potranno esercitare i diritti di cui al Regolamento mediante trasmissione di una comunicazione scritta - a mezzo lettera raccomandata o via PEC - alla sede di Amundi SGR S.p.A., Via Cernaia 8/10, 20121 Milano, indirizzandola all’attenzione del Responsabile Operations.
 
